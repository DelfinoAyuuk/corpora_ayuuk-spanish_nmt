jëyëp wiombijnë jaa madyëjk
tu'am mimbë
Ji ja koy y'anyaay
mënit jaa koy mianaany
tsëgu'um ti ko m'jëëy
kabëë y'atsowë
mënit jee yajtëëgombë
tiidën ko mjëëy
mënit jee y'atsowë
joom mitsy adaa je tyiim kyëje
tsëgu'um ëtsëmëts uk'awanëk
tiidanduun mnaajëpy
mënit jaa madyëjk y'atsowë
jaa koy
xiëbë nëkxy jim xnyë kuuwobët
jom tsëgu'um ëtsëts uk'awanëk
tiidanduun mnaajëpy
morë jaa majweyats të jia yo
mëëda majkuaay
morë jee ajxy të kyaa mëjëdaaky
manaxiats mitsy kuk koy
xiëbë jim xnya kuuwobët
jom tsëgu'um  paaty'ëtsy
jaa tëy'ajt n'uk tsojpë kotsyats xy'awanët
jom tiits joraduun
salvajetsy jaa ndooxyëjk tëë xmyajtsë
yë'ëdëmtsy xkyaa awanaanëp
tiim myëduuntya jee
tsëgu'um tyaxë a nama'awët
pë ji atsëmkupuun mëëdë
pë jim waj tënkmëtpë mëëdë
jaa amëjk wajtënk në'ty
je'ets jiipy mpada'akap pimpiokjooty
mëët jaa atsëmkupuun jaa nyë'ty
awink jee pimpiokjooty
mëët jaa paxy
taxtujk mpuxët
tiaxë namaawat
utsy ji jaboom nmëtna'ixanëp
jaa paxy taxtujkpa
jee jawyiin myegap tu'ukjaty
nagoyëtsy jee nyujwa'anët
jaa paxy nagoyë kyëxy atëjë'ëwët
mënits jaa atsëm në'ty xmyoowët
kotsy jee nyajna'ajuipët
mënitëtsy jee myowët jaa wajtënk në'ty
jaduun ajxy miaamëy kojkyapxy
mënit ajxy jee nyëkyx
kujaboom jopnyë
ajxy jim myejtsy
ma ja salvaje tyëjkën
mënit ja koy tyanaay paxykap
a jaa maadyëjk
jim jaa maadyëjk nya'ebëëy
nepy jaa koy jyotkëëwa'any
mënit jaa koy kyuyaxëy
tiim tyëku'ampy
kabë koy nyëgëtë tsëgëëy
mënit jee kyuyaxëëkyëmbë
mënit jaa salvaje tyëjk pëtsëmy
jim jaa koy y'aame'naay
tiim tiaguy'ampy
ya salvaje pyëdsëmy
tyiim y'awojpë'koy jee
awaankoj jaa salvaje
ko jawyiin jian tiim wiojpë y'akuuy
tiim tyëj jaa paxy
mënit jaa winkpë paxy yejky
jaa maadyëjk
jantsy tiim xyontaakp jaa maadyëjk 
ko jaa koy miawopy
mënityë paxy yejky
tuun ja koy nya yujwaany
a jaa salvaje jee
payuukya jee nyanëëkxyë
a ja koy
pakya jiantsy tiim nyapiadaakë
kaba salvaje nyëkëtë ijxy
pakya pya' naxyë
ji'ampy jaa koy tianaay jyëxkëëm
ji'ampy jaa salvaje y'ixtaay
ma jee nyëkxëëy
nagoo jee nyajuëëy
ko jee jiëwojptakëëyë
mënitë y'e'pwoompijty
ma jee tianaayën
jatuuyë koy y'awojpë'kompa
tëëk jaa salvaje y'aanu'xëënya
jimnëk jaa paxy jak metsk
a jaa maadyëjk
ja ma juëpy jaa jiot jee
ko nëkxy wiobaambë
nepy jaa koy miawopyën
ijxminy ijxëpy
jaa apsalvaje yajwatityë
jantsy tiim myawojp jaa koy
mënityats jaa apsalvaje miawiinkony
jim jaa piimpiok tsyeenë
nepy ja koy jia wojpën
pakya koy pyikpayë'ky
ni kiaa ijxy
mënaa jee yajkuupuuwëya
tyiim kiuuduum
a jaa salvaje
nëm jee mianaany
ko tyijy jee piujxë
ko jaa nyë'ty jee y'ijxy kiaay
mënit jaa maadyëjk
yejkumbë winkpa piimpiok
jaa komnyë'ty myëtpa
mënit jaa koy
kyëëtseen'aty jaa piimpiok
a jaa salvaje
të jee y'anu'xëëy
nepy jaa koy jia wojpën
mënit jaa koy tsajtëpxy
jaduuya yajwiinkupuuwëëy
këxy jee y'aapatsatsëëyë
y'aawjooty
jiëbutjooty
wyiinjooty
ko jaa salvaje jiëwëy
ko jee tyokxuuky
mënit jee mianaany
maakej jëya yëëyaay tyooxyëjk
manit jaa
tyooxyëjk myakej jëyaxa
payuukya tyëjkpatsëëmy
kipxy jee myët'ajna
kuptuu jaa koy myaamënya
myëtmejtsyats jaa tyooxyëjk
tsëgëë'o'k jaa tyooxyëjk
mënit ko myëtmejtsy